{
    "content":"<p>Ang Barangay Cacao nailhan sa iyang ngalan nga Cacao bisan wala pa mahimong barangay.&nbsp; Sa tuig 1900 sa pagkasunog sa lungsod sa Hilongos ug sa simbahan sa mga Amerikano&nbsp; may nag estorya nga nakakita silag babaye nga puti kaayo nga nagpuyo sa usa ka gamay nga balay diha sa Cacao.&nbsp; Sa sugilanon sa mga tawo nga nakaagi ug naka istorya sa maong babaye, nag-ingon nga naguol siya kaayo kay ang simbahan sa Hilongos nga iyang gipuy-an gisunog sa mga Amerikano.&nbsp; Natingala ang mga tawo niini,&nbsp; ila kining gi-estorya sa mga kadagkoan sa lungsod ug ilang gitukad sa Cacao pagpakigkita sa babaye apan wala silay nakita nga babaye sa Cacao sumala sa ilang&nbsp; diskripyon.&nbsp; Naglibog sila&nbsp; sa estorya ang uban pod miingon nga ang Patron sa Hilongos naa sa simbahan sa Matalom kay San Jose&nbsp; man.&nbsp; Apan ang heneral impression nasunog uban sa simbahan kay garing man.&nbsp; Mao nga bisan niadtong 1900 naila na ang Cacao sa tuig 1932 nga si Serapio Gonzaga ang teniente del barrio maoy nagpatukod sa ilang unang kapilya duol sa kabalayan karon duna na silay 168 ka bubong nga sakop.&nbsp; Ang Patron sa Barangay Cacao mao ang Inahan sa Kanunay nga Panabang ug ang pista Nobyembre 4.</p>"
    
}