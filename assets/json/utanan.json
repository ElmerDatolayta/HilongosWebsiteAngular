{
    "content": "<p>Kaniadtong unang panahon may usa ka dapit ng jutay pa lamang ang nagpoyo sila si Cerio, Orong ug Oben ug uban sa ilang mga asawa ang nagpoyo ani nga lugar ang maong dapit may duha ka porma sa tubig.&nbsp; Ang usa gitawag nilag salog kay daku man kini ug ang usa sapa kay gamay raman. Ug ang ilang mga balay naa dapit sa sapa ug ang ilang nadiskubrehan nga ang maong tubig daghan ug isda, uwang, kasili ug uban pa.&nbsp; Sa ilang gibuhat adto ra sila magkuha ug panud-anon sa inadlaw-adlaw nga panginahanglanon kay bisan ug kadiyot ra sila manguha kakuha na sila ug daghan.&nbsp; Hangtud nga sila nagpoyo sa maong lugar misanay ug midaghan kay lagi wala pay control sa pamilya.&nbsp; Ug sa pagdaghan sa kabalayan ilang nahunahuna nga ilang bunyagan aron kini mahimong usa ka balangay ug ila kining gibunyagan ug sapa sa utanan.&nbsp; Kay tungod nga kadali ra sila kakuha ug mga isda.&nbsp; Mura ra sila ug mangutan ug sama usab ang lugar ilan gitawag ug balangay utatnan ug tungod kay usa naman ka balangay nagpili usab sila ug tenyente kapitan.&nbsp; Ang unang tenyente kaniadto mao si Orong Fermano, sunod si Borino Labides nasundan ni Mariano Lamadora, Jesus Cinto, Macario Malatag, Edgardo Bonsucan ug Melecio Ner, ug sa pagkakaron mao na si Brgy. Captain Leonarda Torrente uban sa iyang mga opisyales ug aduna na usab dakong kausaban ka yang sauna balangay karon&nbsp; nahimo&nbsp; nga usa ka barangay.</p>"
}