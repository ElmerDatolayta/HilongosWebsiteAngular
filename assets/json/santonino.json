{
    "content": "<p>Niadtong unang panahon sa wala pa matokod ang Brgy. Sto. Ni&ntilde;o gihinganlan pa ang maong lugar ug Mahangin.&nbsp; Tungod sa hangin nga mobolhot gikan sa sapa sa Hilusig river.&nbsp; Ug kining maong yuta nasakop sa barrio Engwaldad nga nahimong Brgy. Marangog na karon.&nbsp; Ug ang Mahangin, sitio ra sa barrio Engwaldad.</p><p>Niadtong panahona diyotay ra ang lomolopyo sa Mahangin ug ang mga tawo bag-o pa niining dapita.&nbsp; Usa na niini si Enting Ruiz (Vicente Ruiz) and tinood nga pangalan gikan siya sa Cebu ug nanimpalad sa Mahangin nga dala-dala niya ang gamay nga debolto sa Sr. Sto. Ni&ntilde;o.&nbsp; Sa sinugdan ila kadtong gipangaji-an sa ilang balay ug gisalosalohan.&nbsp; Hangtod nga ila kining gitokoran ug kapilya ug gi-andaman kini nila ug makaon matag kasumaran sa iyang pagdala sa debolto.&nbsp; Hangtod nga gipahibalo na ni Vicente Ruiz sa Mayor o Alkalde nga ang Sr. Sto. Ni&ntilde;o ilang paga peyistahan kada tuig.&nbsp; Mao nga gidawat sa Alkalde ang maong peyista nga pagahimoon sa Mahangin.</p><p>Ug niining maong kapistahan o salo-salo nga ilang pagahimoon kada kasumaran sa tuig misugyot ang Alkalde nga himoon nalang barrio ang Mahangin ug kini paga&nbsp; nganlan ug barrio Sto. Ni&ntilde;o, ipahiangay sa Patron nga Sr. Sto. Ni&ntilde;o nga ilang pistahan kada tuig.</p><p>Sukad niadto ang sitio Mahangin nahimo na nga Barrio Sto. Ni&ntilde;o.&nbsp; Gihatagan na usab ug mga boundaries ang nahisgotang barrio.&nbsp; Sa dapit sa barrio Capudlosan ang utlanan mao ang dakung salog.&nbsp; Sa Brgy. Imelda ang utlanan mao ang dakong sapa.&nbsp; Sa Brgy. Tagnate ang utlanan mao ang helusig river gihapon.</p><p>Si Vicente Ruiz ang giila nga maoy teniente del barrio niadtong panahona, kay siya man usab ang gipili sa mga lomolupyo sa barrio.&nbsp; Hangtod nga kini nasundan pa ug lain nga nagdumal sa barrio Sto. Ni&ntilde;o.</p>p>Mao kini ang hamobong sugilanon sa sinugdanan sa pagkahimong Brgy. Sto. Ni&ntilde;o.</p>"
}