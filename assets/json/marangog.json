{
    "content": "<p>Ang Brgy. Magrangog anaa mahimutang sa mga bungtod unahan sa Barangay Tagnate.&nbsp; Gibana-bana kini nga 10 ka kilometro gikan sa Barangay Concepcion.</p><p>Sa panahon nga wala pa kini mahimong usa ka Barangay, usa lamang kini ka sitio sa Barangay Sta. Margarita.&nbsp; Apan sa tuig 1930 nahimo na kining usa ka barrio o Barangay.&nbsp; Pinaagi sa usa ka lumolupyo ning dapita nga may kahibalo sa kinatsila nga eskwelahan nga si Angel Socatre nagtawag ning dapita ug Equaledad, usa ka pulong nga nagkahulugan ug kaangayan.&nbsp; Nindot kaayo ang pangalan.</p><p>Sa tuig 1947 gitukod ang eskwelahan niining maong Barangay ug mao usab ang pagbalhin sa pangalan nga Barangay Equaldad ngadto sa Barangay Marangog.</p><p>Sa ilang pagrehistro niining maong Barangay.&nbsp; Barangay Marangog na ang gipanganlan tungod sa usa ka dakong punoan sa kahoy nga lumangog ang pangalan ug labihan kadangog ang lawas niini.&nbsp; Ug sa panahon pod nga ting-uwan dangog pod kaayo ang maong agianan mao nga Marangog na ang pangalan niining maong barrio dili na Equaldad.</p><p>Se&ntilde;or San Roque ang maong patron niining maong Barangay.&nbsp; Gikan sa Agosto 16 ang pista ilang gibalhin sa Agosto 17 tungod sa patoo nga ug balhinon dili na magsige ug uwan atol sa pista apan sa ngadto-ngadto gibalik ra gihapon sa Agosto 16 kay mao raman sa gihapon magsige man ug uwan.&nbsp; Sa pagkakaron Agosto 16 na gayod ang pista sa Barangay Marangog.</p>"
}