{
    "content":"<p>Niadtong unang panahon, may usa ka dakong kahoy nga walay kaindigan ang gidak-on niini, ngalan mao ang Bunot-bunot, ug kining kahoya miturok haduol sa usa ka inila nga pamilya.&nbsp; Ang usa sa nagpuyo niining lugara mao ang pamilya ni Patricio Qui&ntilde;o ang usa ka maharuhay sa pagpuyo.&nbsp; Laktud sa pagkasulti inila siya sa maong dapit, gawas sa mao niyang kahimtang usa usab siya ka albularyo.</p><p>Ang iyang anaa sa haduol sa kahoy nga bunot-bunot kadugayon gibunyagan ni Patricio ang maong lugar ug Sitio Bun-ot sakop sa Barangay Tuguipa.&nbsp; Nanlabay ang mga adlaw, bulan ug mga katuigan miabot ang panahon nga nagtukod sila ug usa ka kapunongan nga San Roque.&nbsp; Ang gisandigan nilang Santos nga maoy ilang&nbsp; gidebosyon ug ilang ginaselibrar and ilang kapunungan sa matag tuig sa bulan sa Agosto 15.&nbsp; Sa dihang natukod na ang ilang kapunongan namatay si Patricio ang gibinlan mao si Bedasto Torregoza. Ang gipili nila nga ipuli mao si Floricio Gilos.</p><p>Busa daghan na kaayo misugyot nga nindot nga himoon nga barangay ang maong sitio kay daghan na usab nga ning puyo sa maong dapit.&nbsp; Mao si Floricio Gilos nadasig sa pagdu-ol ni Hon. Dodong Melgazo ang Mayor sa lungsod sa Hilongos, Leyte pinaagi sa panabang sa mayor ug sa congressman ang maong sitio nahimo ra gayud nga barangay. Ug gitudlo nila nga teniente mao ra usab si Florecio Gilos nga mao usab ang pangulo sa kapunongan.</p><p>Tuig 1975 nagsugod ang maong pangilin sa Brrgy. Bun-ot ug ang santos nga ilang gidebosyon mao ang Sr. San Roque.</p><p>Mao kini ang kinatibuk-an nga istorya sa Barangay Bun-ot kaniadto nga mao ang bunot-bunot nga dakong kahoy nga sa pagkakaron nahimo na nga Barangay Bun-ot, nga malipayon ug madasigon.</p>"
    
}